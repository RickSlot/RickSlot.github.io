---
title: Hello World
date: 2026-02-22
---

Dit is de eerste persoonlijke blog post die ik schrijf. Ik heb vandaag en gister mijn website een kleine update gegeven.
Met behulp van Claude is dit aardig gelukt. Het is interessant om te experimenteren met deze AI tool. Ik heb Claude gebruikt in combinatie met OpenSpec.
Wat ik nog wel merk is dat het lastig is om uit te drukken in woorden wat ik precies wil. Zelfs als ik het voor mijn gevoel duidelijk heb aangegeven zie ik dat Claude het soms anders implementeert dan verwacht.
Ook valt het me op dat ik voor een paar simpele veranderingen hier op mijn site al veel tokens heb gebruikt. Zo zit ik nu al op 15% van mijn wekelijkse limiet.
Ik ben benieuwd hoe dit zou zijn wanneer ik dit toepas op een grotere codebase. Ik kan me voorstellen dat ik dan snel door mijn tokens heen ben.

Ik weet niet helemaal waar ik naar toe wil met deze blog, maar ik merk dat ik soms de behoefte heb om gedachtes op te schrijven om ze te verwerken.
Ook lijkt het me interessant om te zien hoe mijn gedachtegang door de tijd heen veranderd (of juist niet?).

Deze week ben ik met een aantal dingen bezig geweest. In willekeurige volgorde: 
 
- hardlopen weer opbouwen na een kleine blessure
- een nieuwe lens gekocht voor mijn camera
- spelen met AI tooling

# Hardlopen

Een paar weken terug had ik flink wat last van mijn linkervoet. Normaal gesproken voel ik tijdens het hardlopen altijd hier en daar wel wat, maar dit pijntje ging niet vanzelf weg.
Ik heb toen een week lang helemaal niet gelopen. Gelukkig heb ik met fietsen geen last dus heb ik die week wel alternatief kunnen trainen.
Ik kreeg het gevoel dat de blessure mede door mijn schoenen kwam. De pegasus lijn van Nike is al sinds dat ik wat serieuzer loop mijn go-to schoen. Maar op de een of andere manier lijkt het alsof ik bij de laatste versie, 41, last krijg. 
Daarom heb ik een nieuw paar Nike Invincible 3 gekocht. Deze zijn net wat zachter en wonder boven wonder is de pijn in mijn voet nu weg.
Vorige week had ik al een goede week van 50 km gedraaid en deze week zelfs 70 km, zonder last. Over drie weken staat de CPC halve marathon op de planning, hopelijk ben ik daar weer terug richting mijn oude niveau

# Nieuwe lens
Vorige zomer heb ik een Sony a6400 camera gekocht. Tijdens onze reis was ik al erg aan het twijfelen om er een te kopen. Uiteindelijk ben ik toch overstag gegaan.
Youtube weet met zijn aanbevolen videos altijd precies wat mij prikkelt. Daardoor was ik op zoek naar een manuele lens die ik op mijn camera zou kunnen gebruiken. 
Ik had eerder al een keer een verloopstukje gekocht zodat ik Sony A-Mount lenzen kan gebruiken op mijn camera. Deze week was ik op Marktplaats aan het struinen en zag ik een mooie Sigma 18-200mm zoom lens te koop staan. 
Het is een oud model, maar de kwaliteit is nog steeds goed. De volgende stap is nu om de lens ook daadwerkelijk te gaan gebruiken. Soms loop ik er tegen aan dat videos kijken op Youtube kijken leuker is dan de activeit die ik bekijk zelf doen.
Dit is al vaker voorgevallen met bijvoorbeeld gamen, fietsen, hardlopen, boulderen, schilderen en vast nog veel meer dingen die ik vergeet op te noemen.

Dit is een van de dingen die mij af en toe bezig houden. Soms lijkt het idee van iets doen leuker dan het idee zelf. 
Dit heb ik bijvoorbeeld ook met journalen, alleen koffie drinken in een koffietentje, interessante boeken lezen en blogposts schrijven.

Enfin, dat laatste is nu gelukt. Op naar de volgende!

